### เซนเซอร์ดังกล่าวติดตั้งโดยหน่วยงานใด

เซนเซอร์วัดตัวนี้เป็นผลงานของ [ภาควิชาวิศวกรรมคอมพิวเตอร์ คณะวิศวกรรมศาสตร์ มหาวิทยาลัยเกษตรศาสตร์](https://cpe.ku.ac.th/)

ภาควิชาฯ มุ่งหวังให้เซนเซอร์ดังกล่าวเป็น "ตัวอย่าง" (showcase) ของความเป็นไปได้ในการนำเทคโนโลยี**อินเทอร์เน็ตแห่งสรรพสิ่ง** (Internet of Things: IoT) รวมถึงเทคโนโลยีทางวิศวกรรมคอมพิวเตอร์อื่นๆ มาประยุกต์ใช้ในการแก้ปัญหาในชีวิตประจำวัน

ภาควิชาฯ เปิดสอนรายวิชาการสร้างอุปกรณ์อินเทอร์เน็ตแห่งสรรพสิ่ง ในลักษณะเดียวกับเซนเซอร์วัดคุณภาพอากาศตัวนี้ที่เชื่อมต่อกับอินเทอร์เน็ต โดยเปิดสอนผ่านโครงการหลักสูตร**ศาสตร์แห่งแผ่นดินเพื่อการพัฒนาที่ยั่งยืน** [ศึกษาเพิ่มเติมได้ที่นี่](https://cpe.ku.ac.th/kotl/)

### เซนเซอร์ดังกล่าวติดตั้งอยู่ที่ไหน

เซนเซอร์ดังกล่าวติดตั้งที่ภาควิชาวิศวกรรมคอมพิวเตอร์ คณะวิศวกรรมศาสตร์ มหาวิทยาลัยเกษตรศาสตร์ โดยติดตั้งที่ชั้นหนึ่งของอาคารภาควิชาฯ

<iframe width="100%" height="350" frameborder="0" scrolling="no" marginheight="0" marginwidth="0" src="https://www.openstreetmap.org/export/embed.html?bbox=100.56751266510034%2C13.84519104756402%2C100.56972816974665%2C13.84697497230106&amp;layer=mapnik&amp;marker=13.846083011643794%2C100.56862041742352" style="border: 1px solid black"></iframe>

### เซนเซอร์ดังกล่าววัดค่าฝุ่นได้อย่างไร มีความแม่นยำหรือไม่

อุปกรณ์ที่ติดตั้งเลือกใช้เซนเซอร์วัดฝุ่น PMS3003 จากบริษัท Platronics [(รายละเอียดของเซนเซอร์)](http://www.aqmd.gov/docs/default-source/aq-spec/resources-page/plantower-pms5003-manual_v2-3.pdf) โดยผลการทดสอบความแม่นยำของเซนเซอร์ดังกล่าวให้ผลแตกต่างกันออกไป

- South Coast AQMD [ทดสอบเซนเซอร์ดังกล่าว](http://www.aqmd.gov/docs/default-source/aq-spec/field-evaluations/laser-egg---field-evaluation.pdf)เปรียบเทียบกับเซนเซอร์ MetOne BAM และพบความสัมพันธ์ในค่าเฉลี่ยฝุ่น PM2.5 ตลอดช่วงระยะเวลา 1 ชั่วโมงระหว่างเซนเซอร์ทั้งสองตัว
- **มีแนวโน้มว่าเซนเซอร์จะอ่านค่าได้เกินจริง จากการวัดประมาณเทียบกับเซนเซอร์ของมหาวิทยาลัยเกษตรศาสตร์**
- ณ ปัจจุบันทีมงานอยู่ระหว่างการวัดผลและปรับเทียบ (calibrate) เซนเซอร์ ซึ่งจะแล้วเสร็จภายในวันจันทร์

เพื่อการตัดสินใจเพิ่มเติม เราแนะนำให้ตรวจสอบสภาพฝุ่นจากแหล่งข้อมูลอื่นประกอบการตัดสินใจ เช่นจาก[เซนเซอร์ของคณะสิ่งแวดล้อม มหาวิทยาลัยเกษตรศาสตร์](http://airq.ku.ac.th/)

### เซนเซอร์ดังกล่าวจัดทำโดยใคร

เซนเซอร์จัดทำโดย [ศิระกร ลำใย](https://srakrn.me/bio) นิสิตชั้นปีที่สาม โดยได้รับการสนับสนุนโดย [ผศ.ดร.จิตร์ทัศน์ ฝักเจริญผล](https://cpe.ku.ac.th/~jtf) และ [ผศ.ดร.ชัยพร ใจแก้ว](https://cpe.ku.ac.th/~cpj)
